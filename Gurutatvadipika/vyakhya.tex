\indent अष्टविधपाशैः बद्धाः जीवाः पशव इत्युच्यन्ते~। ईश्वरः गुरुरूपेण आगत्य पशुभ्यः तेभ्यः दीक्षां प्रदाय तान् जीवान्  पाशमुक्तान् करोति~॥१७॥
\indent प्राकृताः = नीचाः पामराः ॥३०॥
\indent  उत्पादकः~- जनकः~। ब्रह्मदः~- ब्रह्मप्राप्तिफलकोपनयनसंस्कारदाता  आचार्यः~। उपनयनजन्यसंस्काररूपं ब्रह्म, शाश्वतं~- नित्यं, यतः ब्रह्मप्राप्तिरूपं शाश्वतं फलं प्रापयति~॥३३॥
\indent  यस्य देवे गुरौ च पराभक्तिरुदेति स महात्मा~। तस्य वेदशास्त्राणां निगूढाः अर्थाः स्फुटं प्रतिभासन्ते~॥१॥
\indent  मोक्षार्थिनां भोगार्थिनां ब्रह्मपदाकाङ्क्षिणां विष्णुपदाकाङ्क्षिणाम् ईश्वरपदाकाङ्क्षिणाञ्च गुरुभक्त्यैव फलं भवति,  न अन्येन उपायेन~॥४॥
\indent  भक्तिरहितः चतुर्वेदी सन्नपि  परमगुरोः ईश्वरस्य प्रियो न भवति~। भक्तिमान् चाण्डालोऽपि गुरोः प्रियो भवति~। गुरुभक्तिमान् यः स पूजनीयः~॥१६॥  
\indent  परतत्त्वम् आत्मा~। तदेव अर्थः प्रयोजनम्, तस्य पारं साक्षात्कारं, गच्छति प्राप्नोति यः स परतत्त्वार्थपारगः। आत्मसाक्षात्कारं प्राप्तवान् यो गुरुः स दुर्लभः~॥१॥
\indent यः वेदस्थानां तन्त्रशास्त्रस्थानाञ्च मन्त्राणां सिद्धिं प्राप्तवान् स गुरुः दुर्लभः~॥३॥
\indent  आत्मतत्त्वं साक्षात्कृतवतः गुरोः सान्निध्ये इतरे संसारिणः अपि चित्तशान्तिं मनःप्रसन्नतां क्वचित् परमानन्दञ्च अनुभवन्ति~॥६॥
\indent  मनुष्याणां दुःखस्य कारणं मोहः~। स च सङ्कल्पनं विकल्पनमिति द्विविधः~। क्वचिद् वस्तुनि जने वा अवलोकिते  ‘शोभनमिदम्’ इति क्वचिच्च’ ‘कुत्सितम् इदम्’ इति मोहः जायते~। तस्य मोहस्य मूलम् अज्ञानम्~। येन महात्मना तु आत्मतत्त्वं साक्षाकृतम्, तस्य अज्ञानं विनश्यति~। अतः सङ्कल्पनादिः मोहोऽपि न भवति~। स गुरुः दुर्लभः~॥७॥
\indent घृणादिभिः अष्टभिः पाशैः\footB\ बद्धाः जीवाः पशव इत्युच्यन्ते~। तैः पाशैः असंस्पृष्टः ईश्वरः पतिः इत्युच्यते~। जीवानां पाशविमोचकः गुरुः भवति~॥८॥
\indent  मनुष्याणां पारमार्थिकं शरीरं चक्रसप्तकयुक्तं विद्यते, मूलाधारादीनि आज्ञाचक्रान्तानि षट् गुदादिभ्रूमध्यान्तेषु देशेषु व्यवस्थितानि~। सप्तमं  सहस्रारं ब्रह्मरन्ध्रे मस्तके व्यवस्थितम्~। एषु सप्तसु क्रमेण चतुर्दलं,षड्दलं,दशदलं, द्वादशदलं,द्विदलं, सहस्रदलञ्चेति सप्तपद्मानि योगिगम्यानि भवन्ति~। जीवः स्वसाधनबलेन गुरुकृपानुगृहीतेन यदा मूलाधारात् ऊर्ध्वोर्ध्वस्थानम् आरोहति तदा अस्य बाह्यव्यवहारे स्वभावे च परिवर्तनं भवति~। क्रमेण पशुस्वभावः अपैति, देवभावः समुदेति~। तदेतत् जीवस्य मूलाधारादिषु चक्रेषु सञ्चरणं, तत्फलञ्च वेत्ति गुरुरेव~॥९॥
\indent  सदाशिव-विष्णु-चतुर्मुख-वसिष्ठ-शक्ति-पराशर-व्यास-शुक-गौडपादादिगुरुपरम्परया अविच्छिन्नया समानीतं तत्त्वज्ञानभारं यो वहति स गुरुः~॥१०॥
\indent  सहजानन्दः~- आत्मानन्दः~॥१२॥
\indent  येन कृतः ज्ञानोपदेशः शिष्यस्य अनुपदमेव विना आयासं ग्राह्यो भवति, शिष्ये विश्वासं मनःप्रसन्नतां चित्तसौख्यं च जनयति स गुरुः देवानामपि दुर्लभः~॥१६॥
\indent यथा द्वीपाद् द्वीपान्तरं प्रति सञ्चरणम् अत्यन्तकठिनं तथा आत्मज्ञानोपदेशोऽपि नितरां कठिनः~। यः ज्ञानी आत्मसाक्षात्कारं प्राप्तवान् स तु अनायासेन ज्ञानमुपदिशति, आत्मज्ञानं शिष्याद् उत्तरोत्तरमपि यथा सञ्चरेत् तथा सामर्थ्येन उपदिशति~॥१७॥
\indent  आत्मतत्त्वम् अनुभवतो गुरोः कृपापूर्णावलोकनम्  अज्ञानिनां बन्धं शिथिलीकरोति~॥१९॥
\indent  अपरिमितवैचित्र्यपूर्णः एषः चराचरप्रपञ्चः जनानां चित्तम् आकृष्य मोहयति, कुतूहलं संशयञ्च बहुविधं जनयति~। मुमुक्षूणां साधकानामपि परमार्थतत्त्वविषये साधनमार्गे च नानासंशयाः विप्रतिपत्तिश्च जायन्ते~। इमे संशयसङ्कल्पविकल्पादयो मनोविकाराः संसारिणां मुमुक्षूणाञ्च तत्त्वानुसरणे सन्मार्गप्रवृत्तौ विघ्नान् जनयन्ति~। ते च विकाराः आत्मतत्त्वज्ञानिनः सान्निध्ये शान्ता भवन्ति~॥२०॥
\indent  संसारिणो जनस्य मनः चक्षुरिन्द्रियद्वारा  रूपादिमत्सु बाह्यवस्तुषु एेकाग्र्यं करोति, ततः तानि वस्तूनि विषयीकरोति~। निमीलितचक्षुषोऽपि पुरुषस्य मनः पूर्वदृष्टान् बाह्यविषयान् आकलयति, चिन्तयति~। विना विषयचिन्तनं मनः न स्थातुं शक्नोति~। तीव्रसाधनबलेन तावत् मनः ध्यानावस्थायां निर्गुणे आत्मतत्त्वे निश्चलम् अवतिष्ठते~। योगस्य परां काष्ठाम् आरूढवतो योगिनस्तु मनः आत्मतत्त्वे विलीनं भवति~। अतः  चक्षुरुन्मीलनकालेऽपि तदीयं मनः चक्षुर्द्वारा बाह्यवस्तूनि नैव विषयीकरोति, पूर्वानुभूतविषयचिन्तनमपि न करोति~। सोऽयम् ‘अनिमेषयोगः’ इत्युच्यते~। एवं सर्वदा गतिशीलः प्राणवायुः प्राणायामादिना कठिनसाधनेन निश्चलो भवति~। आत्मतत्त्वे प्रतिष्ठितप्रज्ञस्य योगिनस्तु प्राणवायुः प्रयासं विनैव निश्चलो भवति~। एषः ‘सहजसमाधिः'~॥२१॥
\indent षड् अध्वानः~- कला-तत्त्व-भुवन-वर्ण-पद-मन्त्राः~। षडाधाराः~- मूलाधारप्रभृतीनि षट्‌चक्राणि~। षोडश आधाराः~- पादाङ्गुष्ठः, मूलाधारः, गुदाधारः, मेड्राधारः, उड्डीयमाणाधारः, नाभिमण्डलाधारः, हृदयाधारः, कण्ठाधारः, घण्टिकाधारः, ताल्वाधारः, जिह्वाधोभागः, ऊर्ध्वदन्तमूलाधारः, नासाग्राधारः, नासिकामूलाधारः, भ्रूमध्याधारः, नेत्राधारः \footB\ ॥२२॥
\indent  संसारिणां जाग्रत्स्वप्नसुषुप्तय इति तिस्रोऽवस्थाः भवन्ति~। ज्ञानिनां तु तुरीयावस्था तुरीयातीतावस्था च भवति~। तुरीयावस्थायां चिदभिव्यञ्जकनादस्य वेदनं भवति~। तुरीयातीतावस्थायां नादस्यास्य परमसूक्ष्मता भवति~। एषैव ‘उन्मन्यवस्था’ इत्युच्यते~। अत्र योगी आनन्दैकघनो भवति \footB\ ॥२३॥
\indent  ब्राह्मणक्षत्रियवैश्यशूद्राणां प्रत्येकशः वर्णधर्माः, ब्रह्मचारि-गृहस्थ-वानप्रस्थ-यतीनां प्रत्येकशः आश्रमधर्माश्च शास्त्रेषु विहिताः वर्तन्ते~। इमे धर्माः आत्मतत्त्वसाक्षात्कारशून्यैः देहाभिमानवद्भिः अवश्यम् अनुसरणीयाः भवन्ति~। देहेन्द्रियादिभ्योऽतिरिक्तं परिशुद्धम् आत्मस्वरूपं साक्षात्कृतवन्तो ज्ञानिनस्तु एषां वर्णाश्रमधर्माणाम् आचरणे अधिकारिणो न भवन्ति~। तेषां ज्ञानिनः विषये शास्त्रोक्तनियमाः न प्रवर्तन्ते~॥ ज्योतिरेव वर्णाश्रमौ अस्यास्तीति ज्योतिर्वर्णाश्रमी \footB\ ॥२४॥ 
\indent  मनुष्याणां सूक्ष्मशरीरे षट्‌चक्राणि भवन्ति, मूलाधार-स्वाधिष्ठान-मणिपूर-अनाहत-विशुद्ध-आज्ञासंज्ञकानि~। योगिगोचरेषु एषु चक्रेषु मूलाधारचक्रं गुदप्रदेशे भवति~। तत्र च मूलाधारे कुण्डलिनीशक्तिः अवतिष्ठते~। ततो मूलाधारे निष्पन्नो नादः पराभिधः~। स ऊर्ध्वं नीतः स्वाधिष्ठाने विजृम्भितः पश्यन्त्याख्यो भवति~। स पुनः ऊर्ध्वं नीतः हृदये अनाहतचक्रे मध्यमाख्यः भवति~। स पुनः ऊर्ध्वं नीतः कण्ठदेशे विशुद्धचक्रे वैखरीसंज्ञको भवति~॥२५॥
\indent  बाणलिङ्गं~- नर्मदातीरोपलब्धम्~। स्वयम्भूलिङ्गं~- स्वयम् आविर्भूतम्~। इतरलिङ्गं~- पार्थिवादि इति स्थूलार्थः~। मूलाधार-हृदय-भ्रूमध्येषु अवस्थितानि पश्चिमाभिमुखानि स्वयम्भू-बाण-इतराख्यानि लिङ्गानि इति तु निगूढार्थः~॥२६॥\footB\ 
\indent  हठयोगे प्रसिद्धाः पञ्चविंशतिर्मुद्राः~।\footB\ तदन्तर्गतं मुद्रापञ्चकं महामुद्रादि~। तच्च जरामरणनिरोधकं भवति~॥२७॥
\indent  मानुषशरीरस्य व्यावहारिकं पारमार्थिकञ्चेति रूपद्वयं विद्यते~। आद्यं शिरास्थिप्रभृतिभिः अङ्गैः विविधैः युक्तम्~।\footB\  द्वितीयं तु शरीरं ब्रह्माण्डेन तादात्म्यापन्नं योगिनां गोचरः~। ब्रह्माण्डे ये चतुर्दशलोकाः सप्तद्विपाः सप्तकुलपर्वताः ते पिण्डे सूक्ष्मशरीरेऽपि भवन्ति~। तद्यथा पादादिकट्यन्तेषु अवयवेषु अतलादिपातालान्ताः सप्तलोकाः, नाभिप्रभृतिब्रह्मरन्ध्रान्तेषु अवयवेषु  भूरादिसत्यान्ताः सप्तलोकाः भवन्ति~॥२८॥
\indent  योगस्य अष्टौ अङ्गानि भवन्ति~- यमः, नियमः, आसनं, प्राणायामः, प्रत्याहारः, धारणा, ध्यानं, समाधिरिति~।  तदन्तर्गतम् आसनं पद्मासनादिभेदेन चतुरशीतिप्रभेदं भवति~॥२९॥
\indent  जीवानां त्रिविदं मलम् (अज्ञानं) भवति \footB\ ।  तत्र आणवमलं~- सदाशिवस्य स्वस्य अनवमर्शः \footB\ ~। कार्ममलम्~- ‘पुण्यपापवान् अहम्’ इति प्रतीतिः~। मायीयमलम्~- महदहङ्कारादौ आत्मबुद्धिः~। एतानि त्रीण्यपि मलानि शोधयितुं समर्थः यः स गुरुः~॥३२॥
\indent  कर्मवासनाः त्रिविधाः भवन्ति~। तत्र आरक्तवासना(कृष्णवासना) दुरात्मनां भवति~। शुक्लवासना तपस्स्वाध्यायध्यानरतानां, मिश्रवासना परानुग्रहपरपीडनोभयवतां जनानाम्~। कर्मफलत्यागिनां ज्ञानिनां तु अरक्ता अशुक्ला वासना भवति~॥३३॥
\indent  पिण्डं~- कुण्डलिनी शक्तिः~। पदं~- हंसः~। रूपं~- बिन्दुः~। रूपातीतं~- निष्कलं परब्रह्म~॥३४॥
\indent  शिवादिक्षितिपर्यन्तानि षट्त्रिंशत् तत्त्वानि~- शिवः, शक्तिः, सदाशिवः, ईश्वरः, शुद्धविद्या, माया, कालः, नियतिः, कला~, अशुद्धविद्या, रागः, पुरुषः, गुणप्रकृतिः, बुद्धिः, अहंकारः, मनः, ज्ञानेन्द्रियाणि पञ्च, कर्मेन्द्रियाणि पञ्च,  पञ्चतन्मात्राणि, पञ्चभूतानि इति~। इमानि  षट्त्रिंशत् तत्त्वानि  तन्त्रशास्त्रे प्रसिद्धानि एषां विशेषाभिज्ञो गुरुः~॥३५॥
\indent   शिवादिक्षितिपर्यन्तानां षट्त्रिंशतः तत्त्वानां चतुर्धा विभागः कृतः~। पञ्चभूतान्तं मायाप्रभृति आत्मतत्त्वम्~। शुद्धविद्या-ईश्वर-सदाशिवाः विद्यातत्त्वम्~। शिवः शक्तिश्च शिवतत्त्वम्~। सर्वेषामेषां समुदायः तुरीयतत्त्वम्~। तदुक्तं~- \\'मायान्तमात्मतत्त्वं विद्यातत्त्वं सदाशिवान्तं स्यात्~।\\ शक्तिशिवौ शिवतत्त्वं तुरीयतत्त्वं समष्टिरेतेषाम्~॥'\footB\ इति  ॥३६॥
\indent  दीक्षाविधेः अङ्गम् अध्वशोधनम्~। कलाध्वा तत्त्वाध्वा भुवनाध्वा वर्णाध्वा पदाध्वा मन्त्राध्वा इति षण्णाम् अध्वनां शोधनं गुरुणा कर्तव्यम्~। तत्र निवृत्तिप्रतिष्ठाविद्याशान्तिशान्त्यतीताः पञ्चकला~- कलाध्वा~।\\ शिवादिक्षितिपर्यन्तानि षट्त्रिंशत् तत्त्वानि~- तत्त्वाध्वा~।\\ आकाशवायुतैजसाप्यपार्थिवानि पञ्च भुवनानि~- भुवनाध्वा~।\\ अकारादिक्षकारान्तवर्णाः~- वर्णाध्वा~।\\ वर्णसङ्घः~- पदाध्वा~।\\ मन्त्रराशयः~- मन्त्राध्वा~॥४१॥
\indent  गुरोः बाह्यलक्षणानि बहूनि भवन्ति~। बाह्यलक्षणरहितोऽपि यः आत्मतत्त्वसाक्षात्कारं प्राप्तवान् स गुरुरेव~। स  बन्धाद् विमुक्तः, अन्यान् अपि मोचयितुं प्रभवति~॥४४॥
\indent  लोकसम्मोहनकरः~- जनमानसानाम् आकर्षणीयैः औदार्यदयादिगुणैः युक्तः~॥४७॥
\indent अन्तर्लक्ष्यः~- आत्मतत्त्वैकनिष्ठः~। बहिर्दृष्टिः~- बाह्यव्यवहारवेत्ता~। आज्ञासिद्धिः~- आज्ञया सिद्धिः यस्य~। गुरोः आदेशमात्रेण कार्यं सिद्ध्यति इत्यर्थः~॥४९॥
\indent  वेधकः~- वेधदीक्षाप्रदाने प्रवीणः~। बोधकः~- निगूढतत्त्वबोधने कुशलः~। षड्वर्गविजयक्षमः~- कामक्रोधादीनां रिपूणां षण्णां समूहं जितवान्~॥५०॥
\indent   अग्रगण्यः~- गुणिनां गणनावसरे प्रथमतया गण्यते~।   शिवविष्णुसमः~- शिवविष्णू समौ यस्य~। हरिहरभेददृष्टिरहितः इत्यर्थः~। एवं शिवविष्णुभ्यां समः~। मङ्गलकारित्वात् शिवसमानता~। परमात्मैकनिष्ठतया  व्यापकत्वात् विष्णुसमानता~। पात्रेति~- विद्यादानाय कश्चात्र पात्रं  कश्च अपात्रम् इति वेत्ति~। मन्ददर्शनदूषकः~- मन्ददर्शनं दूषकं यस्य यस्मिन् वा~। गुरौ उपेक्षाबुद्धिः उपेक्षाभावना च उपेक्षकस्य दोषं जनयतीत्यर्थः~॥५१॥
\indent  शिष्टसाधकः~- शिष्टानां साधकः~। तत्त्वान्वेषणे ज्ञानसाधनायां मन्त्रादिसाधनायां वा शिष्टान् प्रवर्तयति, प्रवृत्तान् अग्रे सारयति~।\\ \indent स्वेष्टेति ~- स्वेष्टदेवस्य गुरोः  ज्येष्ठानां वनितानाञ्च आदरणे उत्सुक इत्यर्थः~॥५३॥
\indent  वेदविहितानि कर्माणि नित्यनैमित्तिककाम्यभेदेन त्रिविधानि भवन्ति~। अज्ञानां  नित्यनैमित्तिककर्माणि पापक्षयकारीणि, अतः प्रशस्तानि~। ज्ञानी तु गुरुः लोकानाम् उन्मार्गप्रवृत्तिनिवारणाय तानि आचरति~।  एवम् अज्ञैः काम्यकर्माणि सांसारिकफलमुद्दिश्य क्रियमाणानि बन्धहेतुत्वात् निन्दितानि~। ज्ञानी पुनः लोकहितमेवोद्दिश्य आचरति~। अतः तानि प्रशस्तानि भवन्ति~॥५४॥
\indent   गुरुः स्वेन सम्प्रदायप्राप्तविद्यायाः अनुष्ठानपरो भवन् धर्मादिचतुष्टयम्\footB\ उपार्जयति~॥५५॥
\indent    गुरुः स्त्रीधनादिषु विषयेषु द्यूतादिव्यसनेषु च अनासक्तो भवेत्~। एवं  गुरुः सर्वेषु जनेषु अहंभावेन संयुक्तो भवति, सर्वेषां दुःखं स्वदुःखं भावयति एवं सर्वेषां कल्याणमेव स्वकल्याणं भावयतीत्यर्थः~। निर्द्वन्द्वः~- शीतोष्णसुखदुःखादीनि द्वन्द्वानि सहमानः समभावेन तिष्ठति~॥५६॥
\indent  मनुष्याणां प्रवृत्तिः द्विविधा भवति उच्छास्त्रप्रवृतिः शास्त्रितप्रवृत्तिः इति~।\footB\ बाह्यविषयेषु  मनसः सङ्कल्पनवशात् \footB\  विवेकं  तिरस्कृत्यैव जायमाना प्रवृत्तिः उच्छास्त्रप्रवृत्तिः~। एषा अज्ञानां भवति~।   मनस्सङ्कल्पनं तिरस्कृत्य विवेकप्रज्ञया जायमाना प्रवृत्तिः शास्त्रितप्रवृत्तिः~। एषा ज्ञानिनां भवति~। इत्थञ्च अज्ञः संसारी सङ्कल्पपक्षपाती, ज्ञानी तु गुरुः विवेकपक्षपाती असङ्कल्पपक्षपातीत्युच्यते ~॥ गुरुः धनादिस्वीकारपूर्वकं मन्त्रादिवितरणं न करोति~॥५७॥
\indent    क्वचिदपि जने वस्तुनि च गुरोः मोहो\footB\ न भवति, विपरीतकल्पनं नानाविधकल्पनं वा न भवति~। साधनीये अर्थे मार्गे च निर्णयो भवति~॥५८॥
\indent  यः तत्त्वोपदेशम् अकृत्वा तत्त्वज्ञानप्राप्त्युपायान् यमनियमादिसद्गुणपोषकान् सूक्ष्मविचारान् पर्याप्ततया कथयति स सूचकगुरुः~॥५॥
\indent  यो गुरुः दीक्षां प्रदाय आत्मतत्त्वमुपदिशति स एव तत्त्वसाक्षात्कारप्राप्तिपूर्वकं मुक्तिप्राप्तौ कारणं भवति~। तस्यैव गुरोः पादुका पूजनीया~। अन्ये प्रेरकादयः पञ्च गुरवस्तु शिष्यस्य दीक्षाप्राप्तियोग्यतासम्पादनकार्यं  निर्वहन्ति~॥८॥
\indent  यथा भूमिः मनुष्यपशुस्थावरादिभिः अपरिमितैः जीवजडराशिभिः आक्रान्तापि तद्भारं सहते, न तद्भारेण भिद्यते~। तथा धीरः पुराकृतकर्मणां फलीभूतैः विविधविपत्तिविघ्नसङ्कटैः आक्रम्यमाणोऽपि तानि सहेत, कदापि असहमानः न्याय्यात् मार्गात् प्रच्युतो न भवेत्~॥३॥ 
\indent  यथा वायुः पवित्रेषु गङ्गादितीर्थेषु मलिनेषु कर्दमादिषु सर्वत्र  सञ्चरन्नपि तदीयगुणदोषैः अस्पृष्टः निर्लिप्तो भवति~। तथा योगी मृदुषु क्रूरेषु मूर्खेषु विद्वत्सु स्त्रीषु पुंसु प्राणिषु अप्राणिषु च  सर्वतो व्यवहरन्नपि तदीयगुणदोषैः अस्पृष्टः निर्लिप्तो भवेत्~॥४॥
\indent  यथा आकाशः वर्षाकाले उत्पद्यमानानां वायुना प्रेरितानां मेघादीनां तैजसजलीयपार्थिवभागानां सञ्चरणाश्रयः सन्नपि तैः न स्पृश्यते, तथा योगी ईश्वरेण सृष्टानां कर्मणा प्रेर्यमाणानां मनोविकाराणां रागद्वेषमोहादिगुणानां सञ्चारं वीक्षमाणोऽपि तैः न स्पृश्येत~॥५॥
\indent  यथा जलं स्वभावतः परिशुद्धं स्नेहयुक्तं मधुरम्, अन्येषां मनुष्यादीनां बाह्याभ्यन्तरमालिन्यनिवारकञ्च\footB\ भवति, तथा धीरः दीक्षा-नियम-गुरुदेवताभक्त्यादिना स्वयं परिशुद्धः स्नेहमृदुस्वभावश्च सन् अन्येषामपि दृष्टादृष्टदोषान् शोधयेत्~॥६॥
\indent  यथा अग्निः प्रकाशेन ज्वलनेन च दीप्यमानः अन्यैः स्पृष्टुमशक्यः मलिनं वस्तु दहन्नपि मालिन्येन लिप्तो न भवति,  तथा धीरः तेजस्वी  तपसा दीप्यमानः अन्यैः अभिभवितुमशक्यः\footB\ भवेत्~। आत्मतत्त्वे समाहितचित्तः सन् अशुद्धं वस्तु प्रतिगृह्णन्नपि अशुद्धिं न आददीत~॥७॥
\indent  यथा सूक्ष्मकालसम्बन्धानुगुणं चन्द्रस्य कलानां षोडश भागाः भवन्ति~। कलाया एव वृद्धिक्षयौ भवतः, न चन्द्रस्य~। तथा पुराकृतसूक्ष्मकर्मवशात् अस्माकं शरीरस्यैव निषेकाद्याः श्मशानान्ताः षोडश संस्काराः भवन्ति, शरीरस्यैव च जननमरणे भवतः, न तु आत्मनः~॥८॥
\indent  यथा सूर्यः ग्रीष्मकाले स्वकिरणैः नद्यादिगतं जलं सूक्ष्मरूपेण आदाय वृष्टिकाले विमुञ्चति,तथा योगी व्यवहारकाले चक्षुरादिभिः इन्द्रियैः रूपरसादीन् मैत्रीकरुणादींश्च गुणान् उपादाय समुचितकाले विनियोजयेत्, न तु स्वस्मिन् मनसि वा तान् गुणान् आकलयेत् नापि भावयेत्~॥९॥\footB\
\indent  केनचिदपि प्राणिना क्वापि अतिस्नेहो न कर्तव्यः~। अतिस्नेहेन मनसि दैन्यं जायते~। दीनमनस्को जनः कपोत इव सन्तापम् अभिमुखीकरोति\footB\ ॥१०॥
\indent  अजगरः\footB\  इव धीरः योगी रुचिरहितं नीरसम् अल्पं बहु वा दैवाल्लब्धमन्नं ग्रसेत्~। शरीररक्षणायापि सन्निहितमेव अन्नादिभोग्यवस्तु उपाददीत~। एवं, यथा अजगरः ग्रासस्य अलाभे सति निराहारः निरुद्यमः सन् बहूनि दिनानि शेते  तथा योगी भोग्यविषयाणाम्  अन्नपानादीनाम् असन्निधानदशायां स्वयं विषयान्  तान् न आहरेत्, स्वयं कर्माणि न आरभेत~। बाह्यविषयचिन्तां परित्यज्य चित्तम् आत्मन्येव चिरं समाहितं कुर्यात्~॥१२॥
\indent  यथा सागरः नदीनां समागमेन न वर्धते, असमागमे न शुष्यति~। सर्वदा क्षोभरहितः प्रशान्तः दुर्विगाहः तिष्ठति~। तथा मुनिः समृद्धीनां प्राप्त्या न हृष्येत्,अप्राप्त्या न खिद्येत~। परमात्मपरो भूत्वा सर्वदा समचित्तः निर्विषादः भवेत्~॥१३॥
\indent  यथा पतङ्गः दीपप्रभां पुष्पमिति आहार इति वा उपभोग्यं मत्वा तदौष्ण्यमपि अपरिगणयन् तत्रैव पतित्वा म्रियते~। तथा मूढः पुरुषः विवेकाभावेन स्त्रीसुवर्णादीन् उपभोग्यान् सुखप्रदान् मत्वा तेष्वासक्तः तत्रैव निमग्नः अनर्थं प्राप्नोति~॥१४॥
\indent  यथा भ्रमरः लघुभ्यः बृहद्भ्यश्च बहुभ्यः पुष्पेभ्यः सारभूतं मधु सङ्गृह्णाति~। प्रत्येकपुष्पात् अल्पमेव मधु सङ्गृह्य एकमपि पुष्पं न पीडयति, स्वयं पुष्टिं लभते~। तथा मुनिः बहुषु गृहेषु भिक्षाम् अटेत्~। प्रत्येकशः अल्पमेव  याचन् कमपि गृहिणम् अपीडयन् स्वस्य देहयात्रां निर्वर्तयेत्~। एवं धीरः अल्पेभ्यः महद्भ्यश्च बहुभ्यः शास्त्रेभ्यः अल्पमपि सारं सङ्गृह्णीयात्~॥१६॥
\indent  गजः करिणीस्पर्शसुखानुभवे निमग्नः स्वात्मानं विस्मृत्य मनुजस्य वशवर्ती भवति, आजीवनं पारतन्त्र्यम् अनुभवन् दुःखी भवति~। अतः संन्यासी युवतिं पादेनापि न स्पृशेत्, काष्ठमयीं मृण्मयीं वा युवतिप्रतिमामपि न स्पृशेत्~॥१७॥
\indent  यथा मधुपः महता श्रमेण मधु सञ्चिनोति,तच्च मधु अन्यैः मनुष्यैः भुज्यते~। तथा लुब्धः महता क्लेशेन प्रभूतं द्रव्यं सञ्चिनोति, न भुङ्क्ते, नैव च ददाति~। तच्च सञ्चितं निगूढं द्रव्यं कालान्तरे अन्येषां वशं याति~॥१८॥
\indent  व्याधस्य मृगयागीतेन धनुष्ठेङ्काररवेण च मोहं गतः हरिणः तमनुसरन् स्वात्मानं विस्मरन् व्याधस्य वशवर्ती भवति~। आमरणं पारतन्त्र्येण दुःखम् अनुभवति~। अतः यती वने वसन्नपि ग्राम्यगीतं न शृणुयात्~॥१९॥
\indent  मीनः बडिशाग्रस्थितमांसखण्डस्य\footB\  रसेन आकृष्टः तद्भक्षणोन्मुखः बडिशेषु निगृहीतः मरणं याति~। तस्मात् धीरः रसेन आकृष्टः मोहं गतो न भवेत्~॥२०॥
\indent  आशा महद्दुःखं जनयति, आशाविरहे तु मनः प्रशान्तं भवति, यथा पिङ्गलायाः\footB\ ॥२१॥
\indent  भोग्यवस्तूनां सङ्ग्रहेण  दुःखपरम्परा समापतति, भोगवस्तुपरित्यागेन दुःखं निवर्तते~। यथा क्रौञ्चस्य\footB\ ॥२२॥
\indent  यथा बालस्य सम्मानावमानौ न स्तः, गृहपरिवार-तत्पोषणादिचिन्ता नास्ति~। सर्वदा स्वक्रीडायां रतिः, नान्येषां चिन्ता, नान्यत्र रतिः, तथा योगी सम्मानावमानौ न परिगणयेत्,\footB\ बाह्यविषयकचिन्तनं परित्यजेत्~। सदा परमानन्दस्वरूपे आत्मनि रममाणो भवेत्~॥२३॥
\indent  एक एव  तपश्चरेत्, नान्येन अन्यैर्वा सह~। अनेकेषां सहवासः वार्तालाप~- कलहादीन् प्रसञ्जयति, उद्देश्यं भञ्जयति~। यथा कुमारीकङ्कणानाम्~॥२४॥\footB\ 
\indent  योगी बाह्यविषयेभ्यः मनः प्रत्याहृत्य देहेन्दियादिभ्यो विलक्षणे अत्यन्तसूक्ष्मे आत्मतत्त्वे मनः स्थापयेत्~। गाढया आत्मतत्त्वबुभुत्सया एेकाग्र्येण च मनः आत्मनि निरुद्धं कुर्यात्, अन्यत् किमपि वस्तु न स्फुरेत्~। यथा इषुकारस्य शरनिर्माणे अवहितचित्तस्य\footB\ ॥२५॥
\indent  यस्य मनः स्वाधीनं प्रशान्तं न भवति, तस्य गृहनिर्माणादिकार्यं मनसि अधिकं विक्षेपं जनयति, मोहं जनयति, परिरक्षणादौ मनः व्यापारयति~। इत्थं व्युत्थितम् अशान्तं मनः विषयेषु सञ्चरद्  दुःखं जनयति~। अतः अवशीकृतचित्तो जनः आत्मतत्त्वबुभुत्सुः गृहनिर्माणप्रभृतिभ्यः बाह्यव्यापारेभ्यः विरतो भवेत्, परगृहे स्वकार्यं साधयेत्~। यथा सर्पः अन्यनिर्मितबिले वसति~॥२६॥
\indent  यथा ऊर्णनाभिः हृदयात् ऊर्णां मुखद्वारा बहिरानीय तयैव विहृत्य पश्चात् तामूर्णां ग्रसति~। तथा ईश्वरः मायया  प्रपञ्चं सृष्ट्वा तेन क्रीडति~, पश्चात्  स्वस्मिन्नेव प्रपञ्चं विलापयति~। योगी अपि अज्ञानेन कल्पितम् अनात्मप्रपञ्चं  स्वात्मनि विलापयेत्~॥२७॥
\indent  यो जीवी यं यं विषयं जनं वा स्नेहवशात् भयवशात् द्वेषवशात् वा बुद्धिपूर्वकं मनसा निरन्तरं धारयति स  जीवी तत्तत्स्वरूपं प्राप्नोति~। यथा कीटः पेशस्कृतं\footB\ ध्यायन् तद्रूपं प्राप्नोति~॥२९॥
\indent विप्रस्य षड्‌गुणाः~- यजनं याजनम् अध्ययनम् अध्यापनं दानं प्रतिग्रह इति~॥३०॥
\indent गुरुभक्तिरहितस्य विप्रस्यापि तपोविद्यादयः लोकरञ्जकभूषणान्येव भवन्ति~। न तु परमार्थं साधयन्ति~॥३२॥
\indent मन्दमतिभिः भृत्यादिभिरपि साधयितुं योग्ये कर्मणि तीक्ष्णमतिं शिष्यं नियोज्य, मेधासामर्थ्येन बुद्धिकौशलेनैव साधनीये कर्मणि मन्दमतिं शिष्यं नियोज्य गुरुः परीक्षेत~। धनत्यागेन प्राणत्यागेन च साधनीयेषु अतिकठिनकर्मसु समानप्रतिभान् समानबुद्धिसामर्थ्यान् शिष्यान् नियोज्य परीक्षेत~। एवं विनम्रतां गुर्वाज्ञापालनाञ्च परीक्षेत~॥२॥
\indent शिष्यस्य चेष्टासु वाचि च क्रौर्यं कपटं च  अस्ति वेति गुरुणा पुनःपुनः परीक्षणीयम्~। समदृष्ट्या निर्वहणीयेषु कर्मसु  शिष्यस्य पक्षपातदृष्टिः, सावधानं निर्वोढव्येषु कर्मसु  शिष्यस्य औदासीन्यञ्च  भवति वेति पुनःपुनः परीक्षणीयम्~॥३॥
\indent  ब्रह्मचारी सायं प्रातः समिद्धोमं, भिक्षासमूहाहरणम्, अखट्वाशयनम्\footB\ , गुरोः उदकुम्भाद्याहरणम्~, समावर्तनपर्यन्तं कुर्यात्~॥१॥
\indent  गन्धं~- कर्पूरचन्दनकस्तूरिकादि वर्जयेत्~। उद्रिक्तरसान् गुडादीन् अपि न खादेत्~। शुक्तानि~- यानि द्रव्याणि स्वभावतो मधुरादिरसानि, कालवशेन उदकवासादिना चाम्लयन्ति, तानि न खादेत्~॥४॥
\indent  जनवादं~- जनैः सह निरर्थकवाक्कलहं, परिवादं~- परस्य दोषवादम्, उपघातम्~- अपकारं, वर्जयेत्~॥६॥
\indent  ब्रह्मचारी इच्छया रेतः पातयन् स्वकीयव्रतं  नाशयति~। व्रतलोपे च अवकीर्णप्रायश्चित्तं कुर्यात्~॥७॥
\indent  आचार्यस्य यावद्भिः वस्तुभिः प्रयोजनानि सिद्ध्यन्ति तावन्ति आचार्यार्थम्  आहरेत्~॥८॥
\indent  ब्रह्मचारी शुचिः मौनी भिक्षेत~। अभिशस्तान् महापातकयुक्तान् गृहिणः त्यजेत्~॥११॥
\indent  ब्रह्मारम्भे~- वेदाध्ययनस्यारम्भे~। हस्तौ संहृत्य – हस्तौ संश्लिष्टौ कृत्वा~॥१४॥
\indent   शिष्यः सव्येन पाणिना गुरोः सव्यं पादं स्पृशेत्, दक्षिणेन पाणिना गुरोः दक्षिणपादं स्पृशेत्~॥१५॥
\indent  वयोविद्यादिना वृद्धे आगच्छति सति अल्पवयसः जनस्य प्राणाः देहाद् बहिर्निर्गन्तुमिच्छन्ति~। वृद्धस्य प्रत्युत्थानाभिवादाभ्यां ते प्राणाः पुनः सुस्थाः भवन्ति~॥१८॥
\indent  आचान्तः~- कृताचमनः~॥१९॥
\indent  वेदाध्ययनस्य आरम्भे समाप्तौ च प्रणवोच्चारणं कर्तव्यम्~॥२०॥
\indent  गुरुसन्निधौ योगिसन्निधौ महासिद्धिपीठेषु च  पादप्रक्षालनादीनि न आचरणीयानि~॥२४॥
\indent  विद्याद्यधिकेन गुरुणा च साधारण्येन स्वीकृते शयने आसने च तत्कालमपि शिष्यः न उपविशेत्~। स्वयञ्च शय्यासनस्थः शिष्यः गुरौ आगते उत्थाय अभिवादनं कुर्यात्~॥३०॥
\indent  गुरुगृहे वसन् शिष्यः आचार्यात्  अनुमतिं स्वीकृत्यैव स्वान्  मातापितृपितृव्यादीन् अभिवादयेत्~॥३४॥
\indent समयान्~- आचारान् नियमान् प्रतिज्ञाञ्च~॥३६॥
\indent गुरोः आज्ञास्वीकारं, गुरुणा सम्भाषणञ्च शिष्यः शय्यायां सुप्तः आसनोपविष्टः भुञ्जानः तिष्ठन् विमुखश्च न कुर्यात्~॥५॥
\indent  आदिशतः पराङ्मुखस्य गुरोः शिष्यः सम्मुखस्थः भूत्वा~, दूरस्थस्य गुरोः समीपमागत्य, शयानस्य गुरोः प्रह्वो भूत्वा, निकटे अवस्थितस्य गुरोः प्रह्वीभूयैव शिष्यः आज्ञास्वीकृतिं सम्भाषणञ्च कुर्यात्~॥७॥
\indent  यत्र वातः गुरुदेशात् शिष्यदेशमागच्छति~, यत्र च शिष्यदेशात् गुरुदेशमागच्छति तत्र शिष्यः गुरुणा समं न आसीत~। एवं    शिष्यः स्वोच्चारितपदानां श्रवणे गुरोः कष्टं न जनयेत्~॥८॥
\indent  सुरच्छाया~- देवताच्छाया~। शक्तिः~- श्रीचक्राराधनायां पूज्यमाना स्त्री, गुरुपत्नी च~॥१५॥
\indent कायेन धनधान्यादिना सम्माननेन सद्भावनया चेति चतुर्विधा गुरुशुश्रूषा सम्भवति~॥२४॥
\indent वेदविहितानां नित्यनैमित्तिककर्मणामनुष्ठानेन चित्तं विशुद्ध्यति~। विशुद्धचित्तस्य पुरुषस्य आत्मतत्त्वविषयकश्रवणमनननिदिध्यासनानि सुकराणि भवन्ति~। ततश्च आत्मज्ञानमविलम्बेन उत्पद्यते~। अतः अध्ययनानन्तरं शिष्याय गुरुः कर्तव्यानि कर्माणि उपदिशति~।\\ स्वाध्यायान्मा प्रमदः~- स्वाध्याये अनवधानं न भवेत्~। आचार्यायेति~- विद्यानिष्क्रयार्थम् अाचार्याय अभीष्टदक्षिणां दत्त्वा, आचार्यानुज्ञया अनुरूपां कन्यां परिगृह्य शिष्येण सत्प्रजा उत्पादनीयेत्यर्थः~।\\ \indent सत्यान्न प्रमदितव्यम्~- विस्मृत्यापि असत्यं न वक्तव्यम्~। धर्मान्न प्रमदितव्यम्~- धर्मः अनुष्ठातव्य एव~। कुशलान्न प्रमदितव्यम्~- आत्मरक्षणार्थे कर्मणि अनवधानं न कर्तव्यम्~। भूत्यै~- मङ्गलयुक्ते कर्मणि अनवधानं न कर्तव्यम्~। स्वाध्यायेति~- अध्ययनाध्यापनोभयं नियमेन कर्तव्यम्~। देवेति~- देवताकार्यपितृकार्योभयं नियमेन कर्तव्यम्~। मातृदेव इति~- माता पिता अाचार्यः अतिथिश्च देवतावद् उपास्याः~। यानि अनवद्यानीति~- अनिन्दितानि शिष्टाचारलक्षणानि यानि कर्माणि तानि कर्तव्यानि~। निन्दितकर्माणि न कर्तव्यानि~। यानि अस्माकमिति~- अस्माकम् अाचार्याणां यानि आम्नायाद्यविरुद्धानि शोभनचरितानि तानि नियमेन अनुसर्तव्यानि~। अाम्नायादिविरुद्धानि तु चरितानि आचार्यकृतान्यपि न अनुसर्तव्यानि~। ये के चेति~- अस्मत्तः प्रशस्यतराः ये ब्रह्मनिष्ठाः ते अासनान्नपानादिप्रदानपूर्वकं संसेवनीयाः~। श्रियेति~- स्वसम्पत्त्यनुसारेण देयम्~। संविदेति~- मित्रादिकार्यनिमित्तेन देयम्~। अथेति~- यदि कदाचित् श्रुत्युक्ते स्मृत्युक्ते वा कर्मणि आचारे वा संशयः स्यात् तदा तस्मिन् देशे काले वा ये कर्मादौ अभियुक्ताः विचारक्षमाः स्वतन्त्राः अक्रूरमतयः लाभपूजाख्यातिकामनारहिताः ब्रह्मनिष्ठाः भवन्ति ते ब्रह्मनिष्ठाः तस्मिन् कर्मणि अाचारे वा येन प्रकारेण वर्तन्ते तेन प्रकारेण अस्माभिः वर्तितव्यम्~। एवं स्तेयादिदोषवत्तया सन्दिह्यमानेषु जनेष्वपि पूर्वोक्ताः ब्रह्मनिष्ठाः येन प्रकारेण व्यवहरन्ति तेन प्रकारेण अस्माभिः वर्तितव्यमिति~॥४॥
\indent  शिष्याद् अन्यस्मै अपृष्टवते~, अन्याय्येन\footB\ पृष्टवतेऽपि जनाय तत्त्वं न वक्तव्यम्~। शिष्याय तु अपृच्छतेऽपि वक्तव्यम्~॥४॥
\indent  यस्मिन् शिष्ये अध्यापिते धर्मः अर्थो\footB\  वा न भवति, अध्ययनानुरूपा परिचर्यापि न भवति~, तत्र विद्या न अर्पणीया~॥८॥
\indent  अपात्राय शिष्याय विद्यार्पणमपेक्ष्य  विद्याम् अप्रदाय मरणमेव वेदाध्यापकस्य वरम्~। अत्र छान्दोग्यब्राह्मणम्~- ‘विद्या ह वै ब्राह्मणम् अाजगाम तवाहमस्मि त्वं मां पालयानर्हते मानिने नैव मा दा गोपाय मा श्रेयसी तथाहमस्मि’ इति~। विद्याधिष्ठात्री देवता ब्राह्मणमेत्य एवम् आदिशतीति~। इरिणम्~- ऊषरभूमिः~॥९॥
\indent शास्त्रेण विहितानि यानि नित्यनैमित्तिककाम्यकर्माणि तदनुष्ठानावसरे मन्त्रलोप-तन्त्रलोप-क्रियालोपादिहेतुना  उत्पन्ना ये दोषाः, अयोग्यानां पाशबद्धानां दुस्संगत्या  उत्पन्ना ये दोषाः, मन्त्राणां साङ्कर्यात् उत्पन्ना ये दोषाः~, प्रकटीकृताः अप्रकटीकृताः ये दोषाः, ज्ञात्वा आचरिताः अज्ञात्वा  आचरिताश्च ये दोषाः, तेषां दोषाणां गुरुलघुभावं मन्दतीव्रभावम् अनुसृत्य गुरुः शिष्याय प्रायश्चित्तं  दद्यात्~॥१५॥
\indent वियद्गमः~- पक्षी~॥३॥
\indent  क्रियादीक्षा वर्णदीक्षा कलादीक्षा स्पर्शदीक्षा वाग्दीक्षा दृग्दीक्षा मानसदीक्षा इति सप्तविधा दीक्षा~। तत्र पुनः क्रियादीक्षा अष्टधा, वर्णदीक्षा त्रिधा, कलादीक्षा त्रिधा, मनोदीक्षा द्विधा~॥२२॥
\indent चैतन्यरहितमन्त्रजपस्य लक्षणमुच्यते मन्त्रोच्चारे इत्यादिना~॥१४॥
\indent चैतन्ययुक्तमन्त्रजपस्य लक्षणं दर्शयति हृत्कण्ठेत्यादिना~॥१५॥
\indent सिद्धः मन्त्रः यस्य सः सिद्धमन्त्रः~॥२१॥
\indent शस्तानि~- प्रशस्तानि~। मन्त्रिणां~- मन्त्रजपं कुर्वताम्~॥८॥
\indent जपध्यानसहकृतः प्राणायामः ‘सगर्भ’ इत्युच्यते~। जपध्यानेन विना कृतः प्राणायामः ‘अगर्भ’ इति~॥१२॥
\indent उष्णीषी न जपेत् इति प्रत्येकमन्वयः~। गणावृतः~- समुदायेन आवृतः~॥२१॥
\indent नियमाग्रहः~- ब्रह्मचर्यादिनियमपरित्यागः~। अन्यासङ्गः~- बाह्यविषयेषु विषयाभिमुखजनेषु स्नेहः~। लौल्यं~- चाञ्चल्यम्॥२६॥
\indent शिवः~- देवता~। शक्तिः~- मन्त्रशक्तिः~। मारुतः~- प्राणः~॥२७॥
\indent यन्त्रे देवस्य आवाहनपूर्वकं पूजनम् अथवा मनसि देवस्य ध्यानम् आवृत्य पूजनं कर्तव्यमित्यर्थः~॥१३॥
\indent चातुर्यार्थाः~- धर्मार्थकाममोक्षाः~॥६३॥
